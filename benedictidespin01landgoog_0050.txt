32 · reserares

hominum peccata sterilem esse, aut quod coeci ex fide sana·
bantur, ea nos non magis movere debent, quam cum narrat,
Deum propter hominum peecata irasci, contristari, poenitere boni
promissi et facti, aut quod Deus, ex eo quod signum videt,
promissi recordetur, et alia perplurima, quea vel poetice dicta
sunt, vel secundum Scriptoris opiniones et praejudicia relata.
Quare hic absolute concludimus, omnia, quae in Scriptura vere
narrantur contigisse, ea secundum leges Naturae, ut omnia,
necessario contigisse3 et si quid reperiatur, quod apodictica
demonstrari potest legibus Naturae repugnare, aut ex iis consequi
non potuisse, plane credendum, id a sacrilegis hominibus Sacris
Litoris adjectum fuisse. Quicquid enim contra Naturam est, id
contra Rationem est; et quod contra Rationem, id absurdum
est, ac proinde etiam refutandum.

Superest jam tantum, pauca adhuc de miraculorum interpre-
tatione notare, vel potius recolligere (nam praecipua jam dicta
sunt), et uno aut altero exemplo illustrare, quod hic quarto
facere promisi; idque propterea volo, nequis, miraculum ali·
quod male interpretando, temere suspicetur, se aliquid in Scrip-
tura reperisse, quod lumini Naturae repugnet. Raro admodum
fit, ut homines rem aliquam, ut gesta est, ita simpliciter narrent,
ut nihil sui Judicii narrationi immisceant. imo, cum aliquid novi
vident aut audiunt, nisi maxime a suis praeoonceptis opinionibus
caveant, iis plerumque ita praeoccupabuntur‚ ut plane aliud,
quam quod vident, aut contigisse audiunt, percipiant; praesertim
si res acta captum narrantis aut audientis superstet maxime
si ad ejus -rem referat, ut ipsa certo modo contingat. Hinc fit,
ut homines in suis Chronicis et historiis magis suas opiniones,
quam res ipsas actas narrent; et ut unus idemque casus a
duobus hominibus, qui diversas habent opiniones, ita diverse
narretur, ut non nisi de duobus casibus loqui videantur3 et
denique ut saepe non admodum difficile sit, ex solis historiis
opiniones chronographi et historici investigare. Ad haec con-
firmandum multa adferre possem, tam Philosophorum, qui
historiam Naturae scripserunt, quam chronographorum exempla,
nisi id superfluum existimarem ex Sacra autem Scriptura
unum tantum adferam, de reliquis Lector ipse judicet. Tempore
Josuae Hebraei (ut jam supra monuimus) cum vulgo credebant,
solem motu, ut vocant, diurno moveri, terram autem quiescere;
et huic praeconceptae opinioni miraculum, quod iis contigit,
cum contra quinque illos reges pugnarent, adaptaverunt. Non

enim simpliciter narraverunt, diem illum solito longiorem fuisse,

l

 

