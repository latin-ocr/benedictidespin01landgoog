rfln0L0e100·POL1r101 CAP. vl. 29

venire; quod tamen Philosophia qui non ex miraculis sed ex

claris conceptibus res conantur intelligere, semper admodum
clarum fuit; iis nimirum, qui veram felicitatem in sola virtute et
tranquillitate animi constituunt, nec student, ut Natura iis, sed
contra, ut ipsi Naturae pareant, utpote qni certe sciunt, Deum
Naturam dirigere prout ejus leges universales, non autem prout
humanae naturae particulares leges exigunt, adeoque Deum non
solius humani generis, sed totius Naturae rationem habere.
(lonstat itaque etiarn ex ipsa Scriptura, miracula veram Dei
cognitionem non dare, nec Dei providentiam claredocere. Quod
autem in Scriptura saepe reperitur, Deum portenta fecisse, ut
hominibus innotesceret, ut in Exodi cap. 10. vers. 2., Deum
AEgyptios illusisse, et signa sui dedisse, ut Israe'litae cognosce·
rent eum esse Deum; inde tamen non sequitur, miracula id
revera docere, sed tantum sequitur, ludaeos tales habuisse
opiniones, ut facile iis miraculis convinci possent. Supra enim
in Capite secundo clare ostendimus, rationes propheticas, sive
quae ex revelatione formantur, non elici ex notionibus univer·
salibus et communibus, sed ex concessis, quamvis absurdis, et
opinionibus eorum, quibus res revelantur, sive quos Spiritus
Sanctus convincere vult3 quod multis exemplis illustravimus, et
etiam testimonio Pauli, quicum Graecis erat Graecus, etcum
Judeeis Judaeus. Verum quamvis illa miracula AEgyptios et
‚ludaeos ex suis concessis convincere, non tamen veram Dei
ideam et cognitionem dare poterant, sed tanturn facere, ut con·
cederent, dari Numen omnibus rebus iis notis potentius, deinde
quod Hebraeos, quibus tum temporis omnia praeter spem feli·
cissime cesserunt, supra omnes curabat, non autem quod Deus
omnes aeque curet; nam hoc sola Philosophia docere potest;
ideo Judaei et omnes, qui nonnisi ex dissimili rerum humana-
rum statu et impari hominum fortuna Dei providentiam cog·
noverunt, sibi persuaserunt, Judaeos Deo dilectiores reliquis
fuisse, quamvis tamen reliquos vera humana perfectione non
superaverint, ut jam Cap. III. ostendimus.

Ad terticrm igitur pergo, scilicet ex Scriptura ostendam, Dei
decreta et mandata, et consequenter providentiam, nihil esse
revera praeter Naturae ordinem3 hoc est, quando Scriptura dicit
hoc vel illud a Deo vel Dei voluntate facturn, nihil aliudrevera
intelligere, quam quod id ipsum ‚secundum leges et ordinem
Naturae suerit factum, non autern, ut vulgus opinatur, quod
Natura tamdiu cessavit agere, aut quod ejus ordo aliquamdiu
interruptus fuit. At Scriptura ea, quae ad ejus doctrinam non

 

