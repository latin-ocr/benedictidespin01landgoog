24 amaracus

debeant, agam. Et haec praecipua sunt, quae ad hujus Capitis
argumentum spectant, et quae praeterea ad intentum totius
hujus operis non pamm inservire existimo.

Ad primumquod attinet, id facile ostenditur ex iis, quae in
Cap. 4. eirca legem divinam demonstravimus, nempe omne id,
quod Deus vult sive determinat, aeternam necessitatem et
veritatem involvere. Ostendimus enim ex ee, quod Dei intel·
lectus a Dei voluntate non distinguitur, idem nos affirmare,
cum dicimus Deum aliquid velle, ac cum dicimus, Deum id
ipsum intelligere3 quare eadem necessitate, qua ex natura et
perfectione divina sequitur, Deum rem aliquam, ut est, intelli·
gere, ex eadem sequitur, Deum eandem, ut est, velle. (lum
autem nihil, nisi ex solo divino decreto, necessario verum sit,
hinc clarissime sequitur, leges Naturae universales mera esse
decreta Dei, quae ex necessitate st perfectione naturae divinae
sequuntur. Si quid igitur in Natura contingeret, quod ejus
universalibus legibus repugnaret, id decreto et intellectui et
naturae divinae necessario etiarn repugnaret; aut si quis statu·
eret, Deum aliquid contra leges Naturae agere, is simul etiam
cogeretur statuere, Deum contra suam naturam agere, quo
nihil absurdius. Idem etiam facile ex hoc posset ostendi, quod
nimirum potentia Naturae sit ipsa divina potentia et virtus,
divina autem potentia sit ipsissima Dei essentia; sed hoc in·
praesentiarum libentius omitto. Ni'nil igitur in Natura¹ contingit,
quod ipsius legibus universalibus repugnet; at nec etiam
aliquid, quod eum iisdem non convenit, aut ex iisdem non
sequitur: nam quiequid fit, per Dei voluntatem et aeternum
decretum fit3 hoo est, ut jam ostendimus, quicquid fit, id
secundum leges et regulas, quae aeternam necessitatem et veri·
tatem involvunt, fit3 Natura itaque leges et regulas, quae
aeternam necessitatem et veritatem involvunt, quamvis omnes
nobis notae non siut, semper tamen observat, adeoque etiam
fixum atque immutabilem ordinem. Nec ulla sana ratio suadet,
Naturae limitatam potentiam et virtutem tribuere, ejusque leges
ad certa tantum, et non ad omnia aptas statuere; nam, oum
virtus et potentia Naturae sit ipsa Dei virtus et potentia, leges
autem et regulae Naturae ipsa Dei decreta, cornino credendum
est, potentiam Naturae infinitam esse, ejusque leges adeo latae,
ut ad omnia, quae et ab ipso divino intellectu concipiuntur, se

¹ NB. me hic per Naturam non intelligere solam materiam sineque
affectiones, sed praeter materiam alia infinita.

 

